---
title: Afstammingsrecht
categorie: Familierecht
---

Het afstammingsrecht neemt in het familierecht een belangrijke plaats in. Het regelt namelijk de juridische band tussen de ou- ders en een kind. Het afstammingsrecht bepaalt wie de juridische ouder is van een kind. Aan het juridisch ouderschap zijn weer allerlei rechten en plichten verbonden.
Het is van belang om u goed te laten adviseren. Zo heeft een juridische ouder niet altijd automatisch het gezag. En omgekeerd: de persoon die het gezag over het kind heeft, is niet altijd de juridische ouder.

De vrouw uit wie het kind is geboren is wettelijk automatisch juridisch ouder. Indien een kind buiten het huwelijk of een ge- registreerd partnerschap wordt geboren dient de vader het kind te erkennen om familierechtelijke betrekkingen te laten ont- staan. De echtgenoot/echtgenote met wie de vrouw getrouwd is ook automatisch juridisch ouder van het kind. In gevallen waarin de vader wenst te erkennen en de moeder hiermee niet instemt kan de rechtbank vervangende toestemming voor de erkenning verlenen.

Indien een kind wel binnen het huwelijk of geregistreerd partnerschap is geboren kan het voorkomen dat de juridische vader niet de biologische vader is. In dat geval is er voor de vader, moeder of het kind de mogelijkheid om het huwelijkse vaderschap te ontkennen. Een verzoek hiertoe dient bij de rechtbank worden ingediend. De rechtbank zal beslissen of het verzoek gegrond is. De gevolgen van een toewijzing zijn zowel emotioneel als financieel ingrijpend. Het heeft namelijk tot gevolg dat de echtge- noot/geregistreerd partner van de moeder met terugwerkende kracht nooit de vader van het kind is geweest. De alimenatie- verplichting valt ook weg. Ook erfrechtelijk kan dit consequenties hebben.